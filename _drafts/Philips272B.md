---
title: "[PL] Recenzja monitora Philips 272B"
categories:
    - Recenzje
tags:
    - Recenzje
    - PL Post
---

Jeden kabel, aby rządzić wszystkim...

Dwa lata temu napisałem recenzję monitora Philips Brilliance 272B, którego recenzję możecie znaleźć pod [tym linkiem](https://piesik.me/2018/11/06/recenzja-monitora-philips-brilliance-272b-wqhd-do-biurowego-uzytku/).

Opisywałem w niej sprzęt, który spędził sporo czasu u mnie w domu i został wykorzystany do codziennej pracy. Nie powiem, bardzo dobrze mi się go używało.

Po dwóch latach trafił on ponownie do mnie, tym razem jednak w trochę innej wersji - z **wbudowaną stacją dokującą**. Tak, dobrze czytacie. Monitor, który posiada wbudowaną stację dokującą, dzięki czemu do waszego laptopa idzie tylko kabel typu USB, natomiast cała reszta jest bezpośrednio podłączona do monitora.

Ze stacjami dokującymi możemy się spotkać przeważnie w laptopach korporacyjnych albo nawet i w samych korporacjach, gdzie pracownik musi podłączyć jak najmniejszą ilość kabli, aby rozpocząć pracę.

### A jak jest u was w domu? Ile kabli musicie podłączyć do laptopa, aby rozpocząć pracę?

Ja muszę podłączyć myszkę, czytnik smart card, odbiornik Bluetooth, HDMI, zasilanie.. I tyle. Żadnych więcej portów w moim laptopie. 

Trochę mało. Przyznam się szczerze, że ostatnio eksperymetuję z nagrywaniem filmików, więc przydało by się jeszcze podłączyć mikrofon. No i drugi monitor również, aby mieć trzy i wygodniej pracować. 

Równie dobrze mógłbym kupić komputer stacjonarny, aby mieć mnogość portów a nie tutaj narzekać na ichniejszy brak. Ale od czego są właśnie takie fajne urządzenia jak monitory z wbudowanymi stacjami dokującymi? 

Rozpiszmy na początek jakie porty mamy do dyspozycji:

* Zasilanie (wbudowany zasilacz w monitor)
* HDMI IN
* Display Port In
* USB-C (z adapterem do USB-A)
* RJ-45
* 4xUSB (z czego jedno jest dodatkowo portem ładującym)
* Display Port Out
* Audio Out
* Port zasilający USB-C
* DC Out

Wasze oko powinno wykryć conajmniej dwie ciekawostki. Display Port Out oraz port zasilający USB-C. Już wam tłumaczę wszystko. 

Mając jedno złącze Display Port w komputerze jesteśmy w stanie podłączyć do złącza DP Out w Philipsie kolejny monitor po Display Port. Wygląda obiecująco, prawda? Idealne do komputerów stacjonarnych, laptopy nie posiadają takich złącz. A szkoda, bo dobrze by było podłączyć jeszcze jeden monitor do podglądu. 

Wróćmy do kolejnej ciekawej funkcji jaką jest USB-C w tym monitorze. Mając odpowiedni laptop jesteśmy w stanie podłączyć się do monitora tylko jednym kablem - na tym samym kablu pójdzie audio / video / dane **oraz ładowaie**. Tutaj niestety ogranicznikiem jest pobór prądu na 65W przez laptopa. 

Kolejną ciekawostką jest złączę DC Out, które pozwoli zasilić inne urządzenie, tutaj także mamy ogranicznik do 65W.

Muszę przyznać, że z tym monitorem można robić kombinacje alpejskie. 

Wracając do części teoretycznej recenzji - mamy COVIDa, więc pracę w domu. Dzielę swojego laptopa pomiędzy pracę dla firmy, codzienną a "rozrywkę". Zastosowana tutaj wielkość matrycy, czyli 27' idealnie sprawdza się do podziału klienta pocztowego + przeglądarki po jednej stronie. Na plus jest także rozdzielczość, ponieważ mamy dostępną aż 2560x1440px. Niby nie dużo więcej niż Full HD, ale robi to bardzo dużą różnicę. 

Cały panel jest oparty na technologii IPS więc jak mówi stare przysłowie - *lepszy IPS niż TN a tymbardziej VA*. Co to znaczy dla typowego pana Kowalskiego, który kupuje monitor pod domowe zastosowaia? Znaczy to to, że będzie miał żywsze kolory oraz wysoką jakość obrazu, ale niestety - czerń nie będzie aż taką czernią jaką sobie możemy wyobrażać. A czy typowy Pan Kowalski to zauważy? No praktycznie nigdy, ponieważ większość rzeczy, które robimy przy komputerach są wykonywane na jasnych "powierzchniach".

Z innych technnicznych spraw, które mogą was zainteresować to kąty widzenia - tutaj mamy do dyspozycji 178 stopni w pionie jak i poziomie. A cóż to znaczy? Tyle, że oglądając film nie siedząc wprost monitora - obraz powinen wyglądać bardzo dobrze. I tak też jest w praktyce. 

Mamy również pokrycie barw sRGB na 132% - rzecz, która zainteresuje osoby pracujące z grafiką. Cóż, moje zainteresowanie z grafiką kończy się na tym jak obrabiam obrazki pod bloga. Ale to co widzę w zupełności mi wystarcza. 

Gdybyście byli osobami, które grają w gry to na pewno by was zainteresował czas reakcji - tutaj jest to 5ms. Dużo? Mało? 5 milisekund? Cóż, według profesjonalnych graczy jest to sporo. Dla nich najlepsze są czasy reakcji na poziomie 1ms w matrycach typu TN, które są dla nich lepsze. 

No dobra, ale czas w końcu przejść do właściwej recenzji, czyli jak się używało tego monitora.

