---
title: "[PL] Recenzja monitora Philips 272B"
categories:
    - Recenzje
tags:
    - Recenzje
    - PL Post
---

Jeden kabel, aby rządzić wszystkim...

Dwa lata temu napisałem recenzję monitora Philips Brilliance 272B, którego recenzję możecie znaleźć pod [tym linkiem](https://piesik.me/2018/11/06/recenzja-monitora-philips-brilliance-272b-wqhd-do-biurowego-uzytku/).

Opisywałem w niej sprzęt, który spędził sporo czasu u mnie w domu i został wykorzystany do codziennej pracy i podsumowując tamten czas mogę poowiedzieć, że był to dobrze spędzony czas.

Po dwóch latach ponownie otrzymałem paczkę od firmy Philips, w której znajdowała się odświeżona wersja tego monitora - tym razem w wersji z **wbudowaną stacją dokującą**. Tak, dobrze czytacie. Monitor, który posiada wbudowaną stację dokującą, dzięki czemu do waszego laptopa idzie tylko kabel USB, natomiast cała reszta peryferiów jest bezpośrednio podłączona do monitora.

Stacje dokujące nie są standardem w domach, częściej są używane w dużych firmach. Jednak patrząc na to, jaka to jest wygoda moglibyśmy przejść z nimi do porządku dziennego.

### A jak jest u was w domu? Ile kabli musicie podłączyć do laptopa, aby rozpocząć pracę?

Ja muszę podłączyć myszkę, czytnik smart card, odbiornik Bluetooth, HDMI, zasilanie.. I tyle. Albo w sumie tylko tyle, ponieważ jestem ograniczony ilością wolnych portów w moim obecnym laptopie.

Trochę mało. Przyznam się szczerze, że ostatnio eksperymetuję z nagrywaniem filmików, więc przydało by się jeszcze podłączyć mikrofon. No i drugi monitor , aby mieć łącznie dwa zewnętrzne i trzeci laptopowy co by wygodniej pracować. 

Równie dobrze mógłbym kupić komputer stacjonarny, aby mieć mnogość portów, które wymagam do codziennej pracy a nie tutaj narzekać na ichniejszy brak. Ale od czego są właśnie takie fajne urządzenia jak monitory z wbudowanymi stacjami dokującymi? 

Na początek może słów kilka jakie złącza czekają na wykorzystanie:

* Zasilanie (wbudowany zasilacz w monitor)
* HDMI IN
* Display Port In
* USB-C (z adapterem do USB-A)
* RJ-45
* 4xUSB (z czego jeden jest dodatkowo portem ładującym po wyłączeniu monitora)
* Display Port Out
* Audio Out
* Port zasilający USB-C
* DC Out

Wasze oko powinno wykryć conajmniej dwie ciekawostki. Display Port Out oraz port zasilający USB-C. Już wam tłumaczę wszystko. 

Pierwszą ciekawostką jest obsługa USB-C. Mając odpowiedni laptop jesteśmy w stanie podłączyć się do monitora tylko jednym kablem - na tym samym kablu pójdzie audio / video / dane **oraz ładowaie** w przypadku podłączenia przez USB-C bez użycia przejściówki do USB 3.0 tak jak w moim przypadku. Powinniśmy pamiętać także, że maksymalne zasilanie, które puścimy na jednym kablu to 65w.

Druga ciekawostka to taka, że mając jedno złącze Display Port w komputerze jesteśmy w stanie podłączyć do złącza DP Out w Philipsie kolejny monitor po Display Port. Wygląda obiecująco, prawda? Tak, ale tylko w momencie jeżeli monitor mamy spięty za pomocą kabla DP. Jeżeli używamy tak jak ja - USB-C, funkcja ta nie zadziała.

Kolejną ciekawostką jest złączę DC Out, które pozwoli zasilić inne urządzenie, tutaj także mamy ogranicznik do 65W.

Muszę przyznać, że z tym monitorem można robić kombinacje alpejskie zależnie od tego, jakie wymagania mamy. 

Wracając do aspektów technicznych recenzji - mamy obecnie wirusa COVID, w związku z czym sporo fimr przeniosło pracę w 100% zdalnie do domów. Tak właśnie jest u mnie, w związku z czym muszę podzielić swój sprzęt pomiędzy pracę dla mojej firmy a pracę po za pracą. 

Tutaj przychodzi nasz wybawca - 27 cali o rozdzielczości WQHD, czyli 2560x1440px. Idealnie. Muszę przyznać, że pracowałem już na monitorach o rozdzielczościach 4K i nigdy w 100% mnie to nie kręciło. Zawsze miałem ustawione skalowanie zależnie od potrzeb, czyli albo 125% albo 150%, gdzie mniej więcej dochodziliśmy do tej samej rozdzielczości, co mamy w tym monitorze domyślnie. 

Tak sobie myślę, że smutno mi będzie wrócić do FHD po odesłaniu tego monitora. 

Cały panel jest oparty na technologii IPS więc jak mówi stare przysłowie - *lepszy IPS niż TN a tymbardziej VA*. Co to znaczy dla typowego pana Kowalskiego, który kupuje monitor pod domowe zastosowaia? Znaczy to to, że będzie miał żywsze kolory oraz wysoką jakość obrazu, ale niestety - czerń nie będzie aż taką czernią jaką sobie możemy wyobrażać. A czy typowy Pan Kowalski to zauważy? No praktycznie nigdy, ponieważ większość rzeczy, które robimy przy komputerach są wykonywane na jasnych "powierzchniach".

Z innych technnicznych spraw, które mogą was zainteresować to kąty widzenia - tutaj mamy do dyspozycji 178 stopni w pionie jak i poziomie. A cóż to znaczy? To, że w momencie postawienia obok siebie trzech takich monitorów obraz będzie tak samo dobrze widoczny jak na tym przed nami.

Mamy również pokrycie barw sRGB na 132% - rzecz, która zainteresuje osoby pracujące z grafiką. Cóż, moje zainteresowanie z grafiką kończy się na tym jak obrabiam obrazki pod bloga. Ale to co widzę w zupełności mi wystarcza. 

Gdybyście byli osobami, które grają w gry to na pewno by was zainteresował czas reakcji - tutaj jest to 5ms. Dużo? Mało? 5 milisekund? Cóż, według profesjonalnych graczy jest to sporo. Dla nich najlepsze są czasy reakcji na poziomie 1ms w matrycach typu TN, które są dla nich lepsze. Moje oko przy wykorzystaniu typowo pracowym nie zauważyło żadnego smużenia.

No dobra, ale czas w końcu przejść do właściwej recenzji, czyli jak się używało tego monitora podczas codziennej pracy?

Tak jak napisałem wcześniej, obecna sytuacja na świecie wymusiła na mnie, abym jeszcze więcej czasu spędzał pracując w domu, dlatego też dobrze się stało, że mogłem zmienić monitor na taki, który ma większą rozdzielczość. Więcej okienek = większa możliwość organizacji pracy, co w skrócie oznaczało o u mnie cztery okienka obok siebie, dla przykładu Teams / Outlook / Spotify / Przeglądarka, natomiast na dolnym ekranie miałem już tylko sam edytor kodu. 

Pierwsze co zrobiłem po otrzymaniu monitora to zapoznałem się z funkcją nazwaną **Smart Image**, która pozwala nam na szybkie (ponieważ uruchamiane za pomocą przycisków na monitororze) wybranie trybu naszej pracy, dla przykładu *office*, *movie*, *economy* lub też *low blue*, które okazało się najbardziej zbawienne dla moich oczu. Co ten tryb daje? W skrócie można napisać, że redukuje niebieskie światło, które powoduje, że nasz wzrok aż tak bardzo mocno się nie męczy. Idealne rozwiązanie do pracy w nocy. 

Dla osób, które nie mają takiej funkcji w swoich monitorach polecam użyć albo wbudowanej opcji w Windows 10 - **night light**, albo dodatkowego programu. Kiedyś się używało do tego np. Fluxa.

Mamy również dostępną technologię **Power Sensor**, która redukuje jasność w momencie odejścia przez nas z od komputera. To się bardzo dobrze przyda w miejscach, gdzie komputery chodzą cały czas z włączonym wygaszaczem ekranu.

Idziemy dalej - dzięki stacji dokującej mamy możliwość sporą wygodę, u mnie obecnie podłączenie laptopa to zasilanie oraz kabel USB-C z przejściówką do USB 3.0. Jest to rozwiązanie idealne dla osób, które noszą z sobą laptopa w różne miejsca. Nie musisz już pamiętać o podłączeniu dodatkowych peryferiów.

Regulowana wysokość pozwala na podniesienie monitora aż o 18 cm, mamy możliwość pracy w pivocie, czyli obrócenia o 90 stopni. Pochylenie urządzenia do przodu? Do tyłu? Nie ma problemu, ustawimy go na tyle, aby wygodnie nam się pracowało. Dla osób, które używają uchwytów na monitor z tyłu czeka standard VESA 100x100.

Jest także coś dla totalnych geeków, czyli obsługa **Windows Hello**, która polega na niczym innym niż logowanie swoją twarzą. W skrócie wygląda to tak, że siadasz do biurka, otwierasz klapę laptopa, patrzysz się na monitor... I komputer odblokowany. Jakość wykonania tego czujnika mnie zaskoczyła, nigdy nie czekam dłużej niż dwie sekundy na odblokowanie urządzenia. Żadnych pinów podczas logowania. Miłość mocno.

Tak jak napisałem w mojej poprzedniej recenzji, mamy dostępną również kamerę Full HD, której obraz niestety nie rozpieszcza. Do połączeń konferencyjnych wystarczy, jednak do czegoś poważniejszego - np. nagrania filmów bym się powstrzymał. Tak samo jak i wbudowane głośniki. W zupełności wystarczą do poprowadzenia rozmowy na Skype / Teams, ale... Nie wymagajmy od nich zbyt wiele.

W końcu po to mamy dostępne złącze Audio Out, aby podłaczyć do niego zewnętrzne głosniki, prawda?

Jest dostępne także oprogramowanie - *SmartControl*, które pozwala nam na sterowanie OSD monitora z poziomu naszego komputera. Nie wnikałem za dużo dlaczego, ale.. Nie działo poprawnie. Ustawienie trybu "low blue" nie równało się temu co byśmu uzyskali z fizycznego menu pod monitorem. 

Czy jestem zadowolony z używania z tego monitora? Jak najbardziej. Stacja dokująca ułatwia życie. Wielkość zastosowaniem matrycy, czyli 27' w połączeniu z rozdzielczością powodują, że człowiek nie chce wracać do "marnych" 24'.  Trochę brak drugiego złącza HDMI jak i funkcji PiP, czyli Picture in Picture, który pozwoliłby na podgląd tego co się dzieje na drugim podłączonym złączu. 

Cena? Około 1600 zł, więc.. Za te możliwości? Wydaje mi się bardzo przystępna. Matowa matryca z jak już wspomniałem z dobrą rozdzielczością o dobrych kątach widzenia. Dodatkowo wbudowana stacja dokująca, która pozwala nam na szybkie rozpoczęcie pracy, obsługa Windows Hello oraz mnogość wyboru sposobu łączenia komputera z wyświetlaczem powodują, że jest to dobry kandydat do zakupu.

W skrócie - kupowałbym