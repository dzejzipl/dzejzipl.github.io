---
title: "[PL] Roku 2019 - jaki byłeś?"
categories:
    - Random
tags:
    - Random
---
!["[PL] Roku 2019 - jaki byłeś?"]({{ site.url }}{{ site.baseurl }}/assets/images/posts/hello-world/404.jpg)Rok 2019 się kończy, czyli czas podsumowań nadszedł.

Czas podsumowań nadszedł. Ostatni raz takie podsumowanie pisałem jeszcze na swoim starym blogu, które możecie przeczytać [pod tym adresem](https://dzejzibloguje.pl/2018/12/22/spojrzmy-wstecz-i-pomyslmy-o-przyszlosci/).

Wróciłem do starego posta, zrobiłem mały rachunek sumienia i... Nie wyszło to najgorzej. Szczególnie, że od kwietnia jest na świecie mała kopia mej osoby i priorytety się zmieniły <3

## Wpisy gościnne

Na początku roku pisałem na portalu galaktyczny.pl, niestety w pewnym momencie przerwałem, jednak na rok 2020 mam plan wrócić! Powstały tam gościnne wpisy:

* [Co potrafi myszka za około 70 złotych? Tracer GameZone Toros – recenzja](https://galaktyczny.pl/2019/01/13/tracer-gamezone-toros-avago-3050-recenzja/)
* [„Jestę specjalistom”, czyli o kupowaniu elektroniki słów kilka](https://galaktyczny.pl/2019/02/02/jeste-specjalistom-czyli-o-kupowaniu-elektroniki-slow-kilka/)
* [Bądźmy smart! Wrażenia z używania opaski Xiaomi Mi Band 3](https://galaktyczny.pl/2019/02/03/xiaomi-mi-band-3-funkcje-recenzja/)
* [Huawei Mate 20 Lite już z Androidem 9.0 Pie!](https://galaktyczny.pl/2019/02/05/huawei-mate-20-lite-android-9-pie/)
* [Chciałem grę, więc kupiłem grę. Z polskiego sklepu w… francuskim wydaniu](https://galaktyczny.pl/2019/02/27/gta-v-oficjalna-dystrybucja-francuskie-pudelko-morele/)
* [Microsoft Band, czyli kolejny zamknięty rozdział w erze Microsoftu](https://galaktyczny.pl/2019/03/04/microsoft-band-koniec-wsparcia/)
* [SilentiumPC Atlas NT-L10, czyli standing-work w Twoim domu](https://galaktyczny.pl/2019/03/15/stolik-silentiumpc-atlas-nt-l10-recenzja/)
* [Nowy beznapędowy Xbox One S All-Digital? Krótko, jestem na nie](https://galaktyczny.pl/2019/04/17/xbox-one-s-all-digital-bez-napedu-jestem-na-nie/)

Trochę mało. Nie powiem, brakuje mi gościnnego pisania na innych portalach o czymś innym niżeli Microsoft 365 na czym obecnie się skupiam... 

## Wystąpienia

Nie powiem, ten rok był bardzo obfity w wystąpienia na scenie. Mogę wprost powiedzieć, że jestem z siebie bardzo dumny.

Wystąpiłem łącznie 7 razy:
* [9 spotkanie Microsoft Azure User Group w Białymstoku](https://dzejzibloguje.pl/2019/01/10/9-spotkanie-microsoft-azure-user-group-w-bialymstoku/)
* [1 Spotkanie grupy Office 365 User Group Poland w Łodzi](https://dzejzibloguje.pl/2019/01/23/1-spotkanie-grupy-office-365-user-group-poland-w-lodzi/)
* [[PL] Wystąpienie na Targach Kariera IT w Wrocławiu](https://www.piesik.me/2019/02/16/wystapienie-na-targach-kariera-it-w-wroclawiu/)
* [[PL] Wystąpienie na WGUiSW – Warszawa, 19.02.2019](https://www.piesik.me/2019/03/02/wystapienie-na-wguisw-warszawa-19-02-2019/#)
* [[PL] Azuronet – Wrocław .NET & Azure Meetup #1](https://www.piesik.me/2019/03/03/azuronet-wroclaw-net-azure-meetup-1/#)
* [[PL] Targi Kariera IT w Wrocławiu](https://www.piesik.me/2019/09/21/Targi-Kariera-IT-Wroclaw/#)
* [[PL] GigaCon Cloud Computing Warszawa 2019](https://www.piesik.me/2019/10/30/Wystapienie-na-GigaCon/#)

7 wystąpień, głównie o Intune / AutoPilot. Jednak w międzyczasie postanowiłem rozpocząć naukę w zakresie Conditional Access / Azure Information Protection / DLP co sprawiło mi bardzo wielką radość i z tym też trochę wiążę plany na przyszłość.

W przyszłym roku chciałbym występować jeszcze więcej.

## Warszaty

Ba. Udało mi się poprowadzić nawet jedne warszaty - w skrócie miały być o Intune dla początkujących. Tutaj niestety muszę przyznać się publicznie do porażki. Nie wyszły tak jak chciałem, nie byłem zadowolony z tego co uczestnicy usłyszeli a co im obiecałem w planie warszatów. Liczę na to, że uda mi się jeszcze jakieś poprowadzić i kolejne już będą dużo lepsze. 

## Social Media

Miałem plan w tym roku ruszyć z fanpage / Twitterem dla mojego bloga. Niestety, nie wyszło to. Dlaczego? Nie wiem, jakoś po prostu nie mam chyba na to ochoty i będę spamował z publicznego, własnego profilu z linkami do postów.

## Angielski blog

A tutaj jeszcze większa porażka. Pamiętam swój pierwszy wpis na tym blogu - [Hello World](https://www.piesik.me/2019/01/01/hello-world/). W domyśle miałbyć to tylko blog w języku angielskim, później rozpocząłem przenoszenie treści z starego bloga pod adresem dzejzibloguje.pl, natomiast na sam koniec wybrałem już tylko pisanie w jezyku Polskim. 

Mam nadzieję, że to się zmieni w przyszłym roku. Może...

## Statystyki..
Garść statystyk. Niestety, niezbyt umiem je interpretować. 

Tutaj dla bloga dzejzibloguje.pl

!["[PL] Roku 2019 - jaki byłeś?"](/assets/images/posts/2019-Jaki-Byles/01.png)

Natomiast niżej dla bloga na którym obecnie czytacie ten tekst:

!["[PL] Roku 2019 - jaki byłeś?"](/assets/images/posts/2019-Jaki-Byles/02.png)

## Praca

Awansowałem, zmieniłem dział. W nowym dziale ruszyłem z kopyta z nauką PowerShella za co chciałbym serdecznie podziękować Mateuszowi z bloga [mczerniawski.pl](https://www.mczerniawski.pl/), który mnie motywował do jego nauki. Co mi dał PowerShell? Także pewne pomysły na to co mogę dalej robić. Głównie automatyzacja wykonywanych przeze mnie zadań. 

## Plany?

Są spore. 

Ale zaległości jeszcze większe. Ciągle się uczę planować swój czas i to w jaki sposób pracować. Mam nadzieję, że przyszły rok będzie jeszcze lepszy. Dlatego się zastanawiam z kim mógłbym popracować nad tym, aby dało to rezultaty. Jeżeli znacie taką osobę, książkę, dajcie znać. Potrzeba mi tego.

Próbowałem nawet korzystać z aplikacji typu To-Do (Microsoft Planner), ale... Nie wychodziło to za bardzo. Cóż, kolejne podejście dziś zrobię. Podczas próby uporządkowania tego, co mam tam wpisane i przeniesienia do łatwiejszego programu, czyli Microsoft To-Do. 

Chciałbym w końcu pisać jeden post tygodniowo. Tak minimum. Zarówno podstawy jak i te bardziej zaawansowane rzeczy.

Na początek nowego roku chciałbym usiąść i w końcu uporządkować starego bloga. Tak samo jak i uporządkować moją to-do listę z postami do napisania. Jest ich gigantyczna ilość.

Mam też otwarty jeden projekt, który... Będzie priorytetem po tym jak już skończę dodatkowe zlecenia. Nazwijmy go agregatorem treści. 

Także dziękuję Ci Patrycjo, że wytrzymujesz ze mną i moim marudzeniem na temat jak bardzo mało pracuję nad sobą <3

A Tobie czytelniku dziękuję, że czytasz tego bloga!
